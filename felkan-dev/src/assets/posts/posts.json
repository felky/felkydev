{
    "posts": [
      {
        "id": 1,
        "title": "SCRAPYARD - Quadeca",
        "date": "2024-04-23",
        "rating": "7/10",
        "content": [
          "Benjamin Lasky, även känd som Quadeca, är ännu en av alumnerna från f.d. YouTubers som påbörjat en seriös musikkarriär.",
          "Oftast så brukar det inte vara mer märkvärdigt än halvgenerisk trendig musik, men i Quadecas fall så är det helt annorlunda 2022 så släppte Quadeca sin debut 'I Didn't Mean To Haunt You' vilket var ett konceptalbum som utforskar döden i en melankolisk produktion vilket snabbt blev en av mina personliga favoritalbum.",
          "Nu återvänder Quadeca med sin experimentella mixtape 'SCRAPYARD' som har en helt annan ton, men håller sig fortfarande till det ikoniska emotionellt tunga sound som Quadeca har börjat etablera i sin musik. Albumet inleds med låten DUSTCUTTER, en fantastiskt bra låt som hade en mystik och spänning till sig som är svår att förklara, med en sångstil som påminde lite om Ecco2k och Bladee's låt Amygdala. A LA CARTE med brakence kommer direkt efter vilket har en helt annan ton till sig, men bibehåller den tunga, svåra känslan. Låtar som GUESS WHO? har en släng av modernt rappsound som visar hur versatil Quadeca kan vara. Andra låtar som EASIER, UNDER MY SKIN, GUIDE DOG & TEXAS BLUE (med en feature av ex. BROCKHAMPTON medlemmen Kevin Abstract) är mer aukustiska indie-liknande låtar som är otroligt väldproducerade med en familjär känsla till sig.",
          "I helhet så är detta album en fantastisk mix av låtar med otrolig produktion och en emotionell slagkraft som verkligen ger mixtapen en helt annan inlevelse. Tyvärr så finns det dock några låtar som gör att mixtapen tappar sin tråd, ett exempel på det är låten U TRIED THAT THING WHERE UR HUMAN vilket är en gnällig och helt ärligt lite löjlig låt som försöker för hårt med att vara svår och 'artsy'. WAY TOO MANY FRIENDS är också en låt där det instrumentala låter lite som bakgrundsmusiken till ett gammalt flashspel från 2008, vilket i sin tur blir lite jobbigt att lyssna på efter ett tag. Sammanfattningsvis så är det en stabil mixtape som visar att Quadeca är här för att stanna vilket gör mig otroligt taggad på vad som komma skall."
        ],
        "heroImage": "https://e.snmc.io/i/600/w/f8b71ee9ff60e9e8a1eae49f505f1cf0/11813041/quadeca-scrapyard-Cover-Art.jpg"
      }
    ]
  }
  